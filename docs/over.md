# Over dit Project

## Waarom dit platform?

De opkomst van kunstmatige intelligentie (AI) in de zorg brengt een duidelijke scholingsvraag met zich mee. Zorgprofessionals willen weten waar zij terechtkunnen om hun kennis over AI bij te spijkeren, of het nu gaat om basisinzicht, toepassing in de praktijk of ethische aspecten.  
Deze open-source website biedt een overzicht van het beschikbare onderwijsaanbod, zodat je gericht iets kunt kiezen dat bij jou past.

## AI en regelgeving

Met de komst van de Europese AI-verordening ([AI Act, 2024/1689](https://digital-strategy.ec.europa.eu/nl/policies/regulatory-framework-ai)) is AI-geletterdheid niet alleen een luxe, maar ook een wettelijke verplichting.
De wet schrijft voor dat gebruikers van AI-systemen in de zorg verantwoordelijk zijn voor een voldoende niveau van kennis en begrip rondom AI. Er is nog geen concensus, nationaal laat staan international, of concrete invulling wat dit voor de medisch specialist moet inhouden, maar denk hierbij bijvoorbeeld aaan:

- Technische basiskennis  
- Ervaring met de inzet van AI in een zorgcontext  
- Inzicht in risico’s en ethiek  

Hoewel de AI Act geen vaste leerdoelen oplegt, onderstreept het wel het belang van bijscholing.  
Deze site wil bijdragen aan die bewustwording én praktische ondersteuning bieden bij het vinden van passend onderwijs.

## Doel van het platform

- Een **actueel overzicht** bieden van cursussen, e-modules en trainingen over AI in de zorg  
- Het **laagdrempelig** maken om relevante scholing te vinden  
- Een **community** bouwen van zorgprofessionals die leren en kennis delen  

## Open en samen

Deze site is opgezet als open-source initiatief. Iedereen kan bijdragen:

- **Onderwijs toevoegen** via het menu _Bijdragen_  
- **Meeontwikkelen** via GitHub: [Ai-Geletterdheid-FMS](https://github.com/ajsvdk/Ai-Geletterdheid-FMS)  

De inhoud is gepubliceerd onder een [MIT-licentie](https://opensource.org/licenses/MIT), wat betekent dat je vrij bent om de code of inhoud te hergebruiken, mits met bronvermelding.  
We geloven in (internationale) samenwerking en openheid.

## Auteur en disclaimer

Deze site is samengesteld door:

**A.J.S. (Auke) van der Kuil**  
Student MSc. Geneeskunde en MSc. Artificial Intelligence  
In opdracht van de commissie A.I. van de [Federatie Medisch Specialisten (FMS)](https://demedischspecialist.nl/themas/thema/artificial-intelligence-ai)

_De FMS heeft geen formele rol in het beheer of onderhoud van deze website. Zowel de auteut als de FMS zijn niet aansprakelijk voor eventuele inhoudelijke onjuistheden of onvolledigheden op deze site.

## Uitgangspunten

- **Toegankelijk** – informatie moet begrijpelijk en bruikbaar zijn voor iedereen  
- **Actueel** – het overzicht wordt regelmatig bijgewerkt  
- **Breed** – van kennismaking tot verdiepende modules  
- **Praktisch** – gericht op de zorgpraktijk 

## Vragen of suggesties?

Neem contact op via:

- GitHub: [Ai-Geletterdheid-FMS](https://github.com/ajsvdk/Ai-Geletterdheid-FMS)  
- E-mail: [aionderwijszorg@gmail.com](mailto:aionderwijszorg@gmail.com)

---

_Laatste update: [29 mei 2025]_
