# AI-geletterdheid in de zorg: een praktisch overzicht

De zorgsector bevindt zich in een stroomversnelling door de opkomst van kunstmatige intelligentie (AI). Medische professionals krijgen in toenemende mate te maken met AI-toepassingen die klinische besluitvorming kunnen ondersteunen, processen efficiënter maken en de kwaliteit van zorg kunnen verbeteren. Tegelijkertijd vormt dit een ontwikkeling waar veel over gespeculeerd wordt. Waar vind je betrouwbare en toegankelijke informatie?

Hoewel opleidingen en nascholingsprogramma's geleidelijk worden aangepast, is er nu al behoefte aan overzicht. Zorgprofessionals zoeken naar manieren waarop zij zich kunnen oriënteren op het onderwijsaanbod rondom AI, toegespitst op de zorgprofessional.

Deze open source website biedt een actueel en dynamisch overzicht van beschikbaar AI-onderwijs voor zorgprofessionals. Je vindt er een selectie van cursussen, e-modules en andere leeractiviteiten, inclusief praktische informatie zoals tijdsinvestering, kosten en doelgroepen.

Bekijk het aanbod en kies iets dat bij je past om begin vandaag te investeren in de kennis die je morgen misschien nodig hebt!

## Disclaimer

Deze site pretendeert geen volledig overzicht te geven van al het beschikbare onderwijs, online en offline, met betrekking tot informatiekunde, datawetenschap of AI voor de zorg. Daarvoor ontbreekt het aan middelen. Daarom nodigen we jullie uit om aanvullingen aan te dragen via het menu "Bijdragen". Ingezonden suggesties worden beoordeeld op juistheid, relevantie en volledigheid, met als doel de kwaliteit van het overzicht te bewaken en spam te voorkomen. Ze worden niet op inhoudelijke gronden beoordeeld.

---

*Dit overzicht wordt regelmatig bijgewerkt en leeft door jullie bijdragen.*
